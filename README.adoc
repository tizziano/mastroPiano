// README.adoc
// 
// Copyright 2017 tiziano <tiziano.detogni@gmail.com>
// 
// notabene: questo documento viene caricato su github e convertito 
// in automatico in HTML dal server github (probabilmente con Asciidoctor)
// non essendo in grado di controllare questo processo, evita di utilizzare 
// marcature "strane" e spiacevoli sorprese e grattacapi. 
//

= README
:lang: it
:author: Tiziano
v0.4, 05-feb-2017
:immagini: docs/risorse/immagini/

== Progetto di un Sintetizzatore OpenHardware

image::{immagini}prototipo1-50.JPG["Prototipo1", width="300"]

Il sintetizzatore è uno strumento musicale che ha affascinato una generazione 
di musicisti ed appassionati di elettronica in un periodo in cui la tecnologia 
ha fatto passi giganteschi. Un processo che non si è ancora esaurito, che ha 
visto il software e le tecnologie digitali sostituire i dispositivi 
elettromeccanici e i circuiti analogici e che sta polarizzando l'attenzione su 
altri aspetti forse più spettacolari. Rimane pur sempre il ricordo e le 
suggestioni di questo oggetto misterioso, magico e leggendario. 

MastroPiano è un progetto Open Hardware che si propone di realizzare strumenti 
musicali, prevalentemente tastiere e moduli sonori e di controllo MIDI, 
impiegando Software Libero, dispositivi e componenti elettronici e materiali di 
recupero facilmente reperibili. 

image::{immagini}isometrica_v3.jpg["Schema generale",height=350]

Iniziato un po' per caso, dopo una serie di prove per capire come fosse 
possibile riutilizzare una vecchia tastiera quasi-giocattolo, e trasformarla in 
uno strumento musicale più nuovo e moderno, dopo qualche mese di lavoro e di 
prove, e arrivato alla realizzazione di alcuni prototipi funzionanti, mi sono 
reso conto di aver applicato e assemblato un insieme non indifferente di 
componenti hardware e software. 

Consapevole che tutto questo lavoro sarebbe rimasto solo nella mia testa, mi 
sono dovuto prendere un periodo di pausa per trovare i modi per illustrare e 
trasmettere in qualche modo i risultati fin qui ottenuti in maniera tale da 
rendere tutto questo in qualche modo riproducible anche da parte di altri. 

Prima di tutto ho realizzato un opuscolo 
(link:https://github.com/tizziano/mastroPiano/raw/master/docs/risorse/downloads/opuscolo-mastropiano_170316.pdf[scaricabile 
da qui]), in cui riassumere brevemente ed esaustivamente tutto questo. 
Successivamente, mi sono proposto di trovare sul Web un contenitore in cui 
raccogliere tutto il materiale atto allo scopo. Ma questa è diventata un'altra 
storia, vedi link:https://tizziano.github.io/[Tizziano su GitHub]. 

Per costruire uno strumento musicale elettronico servono diversi componenti 
elettromeccanici. In primo luogo la tastiera, i circuiti di controllo dei tasti,  
i moduli di controllo e di generazione del suono. 

Per quanto riguarda quest'ultimo aspetto, della sintesi audio, che rappresenta 
la componente più complessa e delicata del sistema, ci si propone di 
sperimentare diversi approcci in ordine crescente di difficoltà e di resa 
qualitativa. Questo per rispettare il più possibile il vincolo principale del 
progetto che richiede l'impiego di componenti che siano facilmente reperibili. 

image::{immagini}prototipo2-50.JPG["Prototipo2", width="300"]

Uno strumento Musicale elettronico è un’apparecchiatura, caratterizzata da una 
componentistica sofisticata che oggi può essere realizzata impiegando 
dispositivi digitali a microprocessore molto più accessibili, unitamente al 
software, che sostituisce drasticamente l’impiego dei circuiti logici cablati e 
analogici più critici. 

Questa è la pagina di presentazione dell'archivio GitHub riservato a 
_mastroPiano_ che comprende i sorgenti del software, gli schemi elettrici e la 
documentazione che illustra i concetti e le modalità per la sperimentazione e 
l'applicazione pratica. 

image::{immagini}prototipo3.JPG["Prototipo3", width="300"]

Ringrazio per l'attenzione e la pazienza prestate nella lettura di questo lungo
preambolo. Per entrare nei dettagli e gli aspetti tecnici dei componenti in 
gioco, consultare le pagine relative alla 
link:https://tizziano.github.io/mastroPiano/[Documentazione]. 
